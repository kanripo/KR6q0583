#-*- mode: mandoku-view; -*-
#+DATE: 2015-08-30 21:54:24.123073
#+TITLE: 空谷道澄禪師語錄
#+PROPERTY: CBETA_ID J39nB471
#+PROPERTY: ID KR6q0583
#+PROPERTY: SOURCE Jiaxing Canon Vol. 39, No. B471
#+PROPERTY: VOL 39
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0583_J_014-0979c> 
#+PROPERTY: JUAN 14

 空谷道澄禪師語錄卷十四¶
嗣法門人德儒編¶

聯芳頌古¶

毘婆尸
前作莊嚴主後為白丁漢望空說罪福平¶
地長荊蔓識得人王即法王踏翻彼岸明公案。¶

尸棄
七萬壽嗔少一句法嫌多拘利分名相芬陀¶
出愛河只為當初不納性和身輥入是非籮。¶

毘舍浮
四大假空無因緣和合有罪福兩消忘通¶
身便是口不住善燈無喻城好來現箇千人醜。¶

拘留孫
分明迦葉兒本是婆羅種佛不自稱佛何¶
言獨高聳蕙蘭昔日不多生芝草而今遍地茸。¶

拘那含牟尼
應機清淨城說法東西陌魚躍龍門¶
高幾能未點額無影樹開不夜花熾然灼灼是¶
誰摘。¶

迦葉
不貪梵德財惟覓奈城佛撞著禍殃頭平空¶
漲瀑𣾴地動天搖三界空至今拈起無一物。¶

釋迦
生來自道尊何事入山村說盡世間法有無¶
一口吞獨有拈花微笑事百千萬劫難酬恩。¶

迦葉
飲澤太癡獃慣遊香智胎懷因九十劫賽會¶
禳天災掃邪歸正識花笑入定雞山慈氏來。¶

阿難
智慧超天人自欺禪定否幾乎墮術師幸有¶
楞嚴叟倒捲恒河徹底清分身四供利三有。¶

商那和修
六年墮母胎一世忘機略咤利物生色¶
罽賓王福薄柴扉水徑長蒼苔衣架缽囊棲鼠¶
雀。¶

優波鞠多
行化震波旬神機驚六欲度生無量籌¶
求嗣一童俗弄盡許多鬼眼睛到頭好事一條¶
軸。¶

提多迦
父夢湧金日阿誰辨假真縱知六劫事怎¶
不表聲名脫皮換骨幾千番既若不迷誰是兄。
<pb:KR6q0583_J_014-0980a>¶

彌遮迦
梵天最上首來此作何幹者箇攪家精兩¶
頭三處絆纔舉利生接物心撲頭撞箇洒糟漢。¶

婆須密
從來不識佛自古未聞禪放下酒鍾子方¶
知壺外天雖然未服參蘇引以此調和脈絡傳。¶

佛陀難提
本原姓瞿曇花開三界瑞帝釋眉毛空¶
諸天鼻孔閉只為利生智力高一時權署法王¶
位。¶

佛陀密多
乾坤有定方造化無能測默識五旬春¶
遇師譚道德不會知音口不開至今千古作奇¶
特。¶

脅尊者
六十入胎遲八十出家早誓限三年悟孤¶
光一輪杲真是人間大丈夫而今幾箇奮心老。¶

富那夜奢
平日無欺心禮師地變金臨機難讓著¶
花種固根深遍地黃金人不識波羅奈國覓知¶
音。¶

馬鳴大士
珍重毘尼王攙行奪市位須弘二諦法¶
看作圖名利不因扶教伏魔冤仔細看來兩沒¶
趣。¶

迦毘摩羅
假鹿成真鹿為魔亦作佛偷心是慧心¶
馬腹若驢腹百謀萬算總是空異眷三千同一¶
目。¶

龍樹
千年樹神蟒五百龍孫兒從此具圓後清規¶
萬莫移忘卻山中辛苦日且彰座上月輪時。¶

迦羅提婆
須知福是佛不識星明心謾道薦隨賤¶
攝乎輕者欽者段風光憑自得已連名節到而¶
今。¶

羅㬋羅
誠然大快事獨許石人見定住毘羅城缽¶
擎募梵殿父子登科天下有無字文章誰掌選。¶

僧迦難提
此翁不納實生下即能言火宅難成道¶
深山易養元秋去步觀翠竹長春來遊玩百花
<pb:KR6q0583_J_014-0980b>¶
蕃。¶

伽耶舍多
聖化不同凡或多亦或少七期足誕時¶
如月琉璃皎到處持圓賣百歲平來不怕傍觀¶
誚。¶

鳩摩羅多
諸天厭久樂三惡愁長苦爪破面如蓮¶
膽麤貌似虎當初錯用者場心相會兒孫無面¶
睹。¶

闍夜多
智沖驚宇宙法說動人天細推有三學新¶
拈無一宣化緣將盡於羅閱亙古香名遍大千。¶

婆修槃頭
盡壽行頭陀不忘前七劫紅爐煉精金¶
白日消冰雪明暗二珠晝夜光群生隊裏分優¶
劣。¶

摩挐羅
謾道寶王迎十方憶即至一心無罣礙三¶
界任遊戲分身塵剎老禪那不識誰來月氐利。¶

鶴勒那
千聖金光子生來叱廟神膽大包天地眼¶
空納萬嶟須彌頂上不消住慣到人間弄鬼睛。¶

師子
從前錯用心冤對豈容躲揮劍問空麼昂頭¶
答無我幸先分二支向後任君剖。¶

達磨達
一坐任千年到頭不識禪定珠豈內外¶
心月映方圓當知佛法原無執語默諠譁處處¶
全。¶

婆舍斯多
道行迦勝國法弱而魔強隱入於天德¶
術師嗔復良焚衣便把密多赦可笑可悲戲一¶
場。¶

不如密多
龜蛤納明珠羽毛含大意龍蛇攪雜處¶
凡聖交參地因師囚禁若冰消梵志化山如粉¶
碎。¶

般若多羅
堅城食有餘香至國王迓獻上牟尼珠¶
一時起變化三十七光射雨泉二十八燈傳大¶
夏。
<pb:KR6q0583_J_014-0980c>¶

菩提達磨
六宗無異見三載會蕭昂金陵不契機¶
拗履返思鄉任從兩土風波起單指安心無別¶
方。¶

慧可
昔日欠珍重今恐錯上塋疾刻煙風起暫下¶
可憐生辨和興謗如甘露邑宰非刑似雷鳴。¶

僧璨
北齊尚難藏後周豈易躲不因續祖燈無可¶
無不可為道惜身如護珠全忠顧命若關鎖。¶

道信
法門孤峻漢千古老[仁-二+幻]頭巖作無窮庫山為¶
寶藏樓綵詔三頒懶赴命冷坐灰堆炮芋頭。¶

弘忍
問處不清頭答來未落底半斤稱八兩推倒¶
又扶起當來續化讓阿誰得骨尚難豈得髓。¶

慧能
擣舂八月米超過九年壁不懼萬人追惟恐¶
一箇逼范陽正在獦獠邊乍見土紅作赤壁。¶

南嶽讓
威儀縱三千不識天外天細行全八百何¶
處看交涉不為曇花遍地開而今幾箇分優劣。¶

江西道一
滿堂師子兒一百三零九輕動些鋒鋩¶
幾人是敵手露爪張牙無爾分住山依眾聽時¶
苟。¶

百丈海
禮佛剛擬議一喝落魂魄纔識天尊高方¶
知地卑闊只想那時作笑柄誰思今日為長策。¶

黃檗運
若問前程事腳跟親點地到岸不須舟歸¶
家豈用駟聞聲吐舌失威儀一世孤高全大義。¶

臨濟玄
在處兜人打隨方惹禍害一條硬拄杖天¶
地不能蓋說是說非取自然捏妖捏怪無何奈。¶

興化獎
連打連聲喝驪龍珠被奪錐鋒一處劄箭¶
矢三頭掇既是孤高不恁麼何其末後著魑魅。¶

南院顒
一團赤肉上八面玲瓏襲線下藏牟尼千¶
峰萬仞立只為當陽多受風若還潛影有何急。¶

風穴沼
棒下出無生荒田處處耕謾道去住印厚¶
重何能輕踏倒須彌全殺活掀翻几案覺縱橫。
<pb:KR6q0583_J_014-0981a>¶

首山念
慣宣無字經有耳不能聽拑口分明說揚¶
眉若彗星拂袖昂頭翻祖案轉身依舊獨丁丁。¶

汾陽昭
碧潭水界月撈底掀翻掘袖展體全露風¶
光無休歇不遇知音莫妄舉嘗聞獻玉足三刖。¶

石霜圓
俗流之鄙事與佛法無二拈起共禪心放¶
開同祖意勿據空空與不空隨緣處處真如義。¶

楊岐會
關甚不容針海寬納萬嶔既知般即是何¶
必再諄斟放開宛轉物如法收斂融和佛是心。¶

白雲端
在上豈非眼眉頭頂襆冕謾言腳在下履¶
底外車輦不識真空妄捏角笑穿鼻孔無深淺。¶

五祖演
足蹈手支舞將何物作主百千方便門一¶
段光明普打破冰凌到處天方知星斗現當午。¶

圓悟勤
試問西來意亭前指柏子腳跟未站穩一¶
見談空理登山涉水有趨向佛法程途無定止。¶

虎丘隆
竹密水渾過毫釐無阻播山高豈礙雲宇¶
宙成功課祖脈懸絲險若危虧渠鼎力一肩荷。¶

應菴華
有意及無意四生同妙智孤高一性靈頂¶
天壁立地曇花不夜至今開心上菩提無內出。¶

密庵傑
徵詰既無痕如何道破盆擬開口即錯不¶
動獨為尊徹底有條潔白路當來切忌走荒村。¶

破庵先
風生水有紋煙起爐添焚木落秋空寂火¶
升暑氣炘一窟風光萬物主千崖雲彩眾山臣。¶

無準範
者事何分俗石頑能抱玉廁中拾得劍無¶
榮亦無辱明明造化隨方圓杳杳虛空無直曲。¶

雪巖欽
一箇鐵饅首何如下得口咬穿爪牙多平¶
地翻觔斗至今到底沒巴鼻慣在人前現箇醜。¶

高峰玅
好夢不多寢翻身弔下枕瞠開眼細看只¶
見滿床錦扶起將來自放收醍醐上味是誰飲。¶

中峰本
討男無可度竹篦支持駐塞破太虛空全¶
憑自照顧半邊鼻孔長流水八面行來依舊路。
<pb:KR6q0583_J_014-0981b>¶

千巖長
合眼倒身臥鼠掀貓器墮黃梁夢未圓方¶
甓一齊破徹頭徹尾沒些些仔細看來是者箇。¶

萬峰蔚
風息水紋平漚消徹底清遊魚安自逸船¶
子得容撐釣竿垂入秋潭裏既是真龍豈受驚。¶

寶藏持
佛法須是海江山亦可改鴻濛未判時一¶
段光輝靉不掃地時不起塵擬即干戈天下鎧。¶

東明旵
何能破虛空水流還在東不從知見立日¶
出紙窗紅山頭雲疊安無雨水底波濤定有龍。¶

海舟慈
毛能吞巨海芥可納須彌兔角為籬棧龜¶
毛作網麋雖然是箇拏雲手不遇知音何足奇。¶

寶峰瑄
異境縱同風堅牢必不空登山問土主涉¶
海告漁翁扁鵲盧醫不識病水簾洞外訪仙童。¶

天琦瑞
阿娘認作婆鬼母是妖魔觀音非是女修¶
羅豈頭陀金沙玉石休胡混心佛眾生重揣摩。¶

無聞聰
知燈即是火一妥一切妥心同世苦樂意¶
共山花果千江有水千江月造化無窮總是我。¶

天心寶
未生已前姥安指火中釜菜被水流去怨¶
聲沖斗府遍地蒺藜難下腳通身栗棘誰輕侮。¶

幻有傳
日月任橫擔乾坤何處涵當陽懸古鏡毫¶
髮照秋潭方圓長短高卑映青白赤紅不現藍。¶

密雲悟
惟有銅官山出林虎帶班柴堆突露出壅¶
塞兩三灣煥然大地平沉底空手出門滿載還。¶

破山明
大地如平掌午時星斗朗一交跳起來通¶
身俱輕爽腥臊之氣人難聞不識逆行過後想。¶

敏樹相
法藏和心藏兩頭齊快暢掀翻無一字光¶
遍河沙放行藏不合古今同天上人間無比樣。¶

空自頌
生成箇俗漢無定亦無亂任佛任魔來不¶
毀也不讚隨世和流遍十方心肝鐵鑄人難換。¶

聯芳偈¶

付淨凡任禪人
<pb:KR6q0583_J_014-0981c>¶

#+BEGIN_VERSE
「　天童中毒入膏肓三聖堂求解毒湯一味酥酡親點¶化將來拈弄療諸方
#+END_VERSE
」¶

付惺來正禪人¶

#+BEGIN_VERSE
「　虎雄法令正當權不許尋常佞口便辜念棲山苦淡¶久安心且去守時緣
#+END_VERSE
」¶

付佛山清禪人¶

#+BEGIN_VERSE
「　爐開廣佛接群英凡聖從今鍛煉清鍛箇掀天揭地¶士一莖拄杖續傳燈
#+END_VERSE
」¶

付滄璣逢禪人¶

#+BEGIN_VERSE
「　數十餘年向外馳如今獲得正逢時縱將兩手吩咐¶去是必老梅發嫩枝
#+END_VERSE
」¶

付萎南真禪人¶

#+BEGIN_VERSE
「　南旦脫跡入西乾隨處分身事理圓揮拂煙波彰祖¶令慈風德雨潤巴川
#+END_VERSE
」¶

付參石峨禪人¶

#+BEGIN_VERSE
「　象出嘉州勢占高峨峰頂上伏群豪自從聖壽親分¶付一坐如如萬佛朝
#+END_VERSE
」¶

付暹明開禪人¶

#+BEGIN_VERSE
「　一世孤高不入流忽聞聖壽兩眉愁通天拄杖玲瓏¶眼拽向十方任放收
#+END_VERSE
」¶

付徹明現禪人¶

#+BEGIN_VERSE
「　自從廣福轍身來一到芙蓉花正開臨濟家風親密¶付因緣時至任安排
#+END_VERSE
」¶

付普拙正禪人¶

#+BEGIN_VERSE
「　山林獅子勢高雄豪氣迥威超碧空動徹天人及萬¶象燈傳正印嗣無窮
#+END_VERSE
」¶

付明旨善禪人¶

#+BEGIN_VERSE
「　雙雙嫩桂多羅讖直至如今方印證正脈綿綿傳亙¶古朝朝
　天子來封贈
#+END_VERSE
」¶

付揮印位禪人
<pb:KR6q0583_J_014-0982a>¶

#+BEGIN_VERSE
「　祗園應世重拈花比昔頭陀笑更奢先付袈裟定祖¶位法輪常轉遍河沙
#+END_VERSE
」¶

付璽旨勤禪人¶

#+BEGIN_VERSE
「　二十年前向外勤歸來忽覺息聞聞祗園不惜重加¶棒柏子頻拈天下焚
#+END_VERSE
」¶

付念如酬禪人¶

#+BEGIN_VERSE
「　平常語默勝戈矛一喝當陽幾度籌獨取臨鋒無懼¶怯祖燈千古永長流
#+END_VERSE
」¶

付香林仁禪人¶

#+BEGIN_VERSE
「　道基穩厚德仁全博古推今悟理圓遞代真符親交¶付張開口任喝人天
#+END_VERSE
」¶

付珠林海禪人¶

#+BEGIN_VERSE
「　竹密任憑四海流汪洋正好養龍虯知全頭角珠鱗¶備特助風雲近
　冕旒
#+END_VERSE
」¶

付古燈昌禪人¶

#+BEGIN_VERSE
「　濟北宗風煙水忙陽和一曲甚馨香佛祖位中留不¶住白棒付伊續桂昌
#+END_VERSE
」¶

付興隆旺禪人¶

#+BEGIN_VERSE
「　石鐘敲動雞開口驚惺頭陀出定走識得拈花微笑¶意相傳遞代利三有
#+END_VERSE
」¶

付任展理禪人¶

#+BEGIN_VERSE
「　千里奔途為法來現成公案不須猜有朝踏著青雲¶路不假思惟得偶諧
#+END_VERSE
」¶

付翀霄頂禪人¶

#+BEGIN_VERSE
「　金鱗誰識顯坡頂山大水深安益穩擬欲興雲潤四¶方河沙法界盡春景
#+END_VERSE
」¶

付湛清儒禪人¶

#+BEGIN_VERSE
「　棒喝門庭不順情皮開血出定輸贏驪龍頷珠擎入¶手可向金階利貴人
#+END_VERSE
」¶

付徹通融禪人
<pb:KR6q0583_J_014-0982b>¶

#+BEGIN_VERSE
「　三年航海九居嵩未立雪時徹骨通一遇芙蓉添造¶化剎塵國土闡宗風
#+END_VERSE
」¶

付雪居陽禪人¶

#+BEGIN_VERSE
「　門庭高聳正當陽濟北家聲千古香法忍寶符親囑¶付頻拈上味供諸方
#+END_VERSE
」¶

付智能賢禪人¶

#+BEGIN_VERSE
「　達磨航海為安心佛祖聯芳胤道成重遇智能皆印¶證將來萬化繼千燈
#+END_VERSE
」¶

付靜融興禪人¶

#+BEGIN_VERSE
「　佛本西天大聖人拈花微笑續傳燈達磨到此安心¶後濟北家聲千古興
#+END_VERSE
」¶

付含潤慈禪人¶

#+BEGIN_VERSE
「　曹源香水滿天湖流入西江萬派殊任教玉瓶收不¶住興波捲浪壯
　皇都
#+END_VERSE
」¶

付雲峰隱禪人¶

#+BEGIN_VERSE
「　佛祖名山隱智賢機緣相合印心傳老僧符柄親交¶付拈向鎣華利大千
#+END_VERSE
」¶

代峰頂徒付惺悟柱禪人¶

#+BEGIN_VERSE
「　師在宗門子續傳天居上也地相聯挺身擔荷千斤¶擔密印祖燈即孝嚴
#+END_VERSE
」¶

付玄明方禪人¶

#+BEGIN_VERSE
「　鳳凰飛入金毛窩珍重皮毛本不多堪受老儂之棒¶喝將來他日唱玄歌
#+END_VERSE
」¶

付中先正禪人¶

#+BEGIN_VERSE
「　軒昂獨步到西川無限普賢駕象喧惟有華嚴行正¶令一莖拄杖付中先
#+END_VERSE
」¶

付見雲聖禪人¶

#+BEGIN_VERSE
「　林下久居養聖胎常將本分自安排古人有句合頭¶語說與兒郎仔細猜
#+END_VERSE
」¶

付應天香禪人
<pb:KR6q0583_J_014-0982c>¶

#+BEGIN_VERSE
「　法門不是當尋常養德存仁待日張符柄縱還把在¶手龍天推出纔馨香
#+END_VERSE
」¶

付光輝淨禪人¶

#+BEGIN_VERSE
「　近時佛法正當機放出金毛獅子兒掃蕩群邪四海¶淨
　皇恩佛敕法幢輝
#+END_VERSE
」¶

付窮通指禪人¶

#+BEGIN_VERSE
「　祖師豈肯擅歸東直為蕃籬指路通面壁九年得法¶嗣相傳遞代永無窮
#+END_VERSE
」¶

付正宗印禪人¶

#+BEGIN_VERSE
「　單傳正印別家風拽轉轆轤豈算功拄杖禪家之手¶眼剎塵國土現神通
#+END_VERSE
」¶

付古佛綱禪人¶

#+BEGIN_VERSE
「　五葉花開亙古香隨緣拈起供諸方投機言下親交¶付海宇播揚佛祖綱
#+END_VERSE
」¶

付神悟真禪人¶

#+BEGIN_VERSE
「　寶光開放一枝蓮香透十方葉覆乾神悟才能得大¶用宜當速去利人天
#+END_VERSE
」¶

付能仁威禪人¶

#+BEGIN_VERSE
「　隨行到處雨花飛遍界威風壯祖基此是能仁當出¶世天垂寶蓋地產芝
#+END_VERSE
」¶

付高安興禪人¶

#+BEGIN_VERSE
「　梁時老漢太孤高單指安心出九霄脅下三拳興北¶闕兒孫遍界騎金毛
#+END_VERSE
」¶

付智潔清禪人¶

#+BEGIN_VERSE
「　古今鼻孔一般同凡轉聖兮魚化龍智潔神清入祖¶位遼天拄杖快如風
#+END_VERSE
」¶

付佛海禪擎安居士¶

#+BEGIN_VERSE
「　雄雄宇宙一輪孤幾箇男兒真丈夫惟有擎安見地¶潔一聲響喨絕精粗
#+END_VERSE
」¶

付永明昌汪居士
<pb:KR6q0583_J_014-0983a>¶

#+BEGIN_VERSE
「　盡性為官見性佛揚塵舞蹈有何屈將來護法讓阿¶誰特此印心一柄拂
#+END_VERSE
」¶

付冷觀胡居士¶

#+BEGIN_VERSE
「　進門滿面笑顏開擬是頭陀應跡來鐵笛橫吹遍法¶界風聲遠播振金階
#+END_VERSE
」¶

付洪通房居士¶

#+BEGIN_VERSE
「　高懸皓月照渝村餌在鉤頭水面渾惟有合肥機量¶闊連星帶浪囫圇吞
#+END_VERSE
」¶

付剛直趙居士¶

#+BEGIN_VERSE
「　昔日世尊正法眼人天百萬授王公寶光信手頻拈¶起親付剛君紹祖風
#+END_VERSE
」¶

付佛應德成陳居士¶

#+BEGIN_VERSE
「　洞徹三宗可印心靈山曾種菩提因護持佛法不遷¶改聖壽收回上祖燈
#+END_VERSE
」¶

法偈¶

示惺來¶

#+BEGIN_VERSE
「　踢翻漆桶欻然惺推倒禪床直下開龍躍山前一轉¶語虎雄堂內幾兢哉曹溪嫡脈稱魁首臨濟正宗羨¶智才有問當機何所事青山綠水表西來
#+END_VERSE
」¶

示佛山¶

#+BEGIN_VERSE
「　鯨鱗出現日昇東朵朵桃花映水紅兔角謾言不值¶價龜毛信聽快如風珊瑚葉瘦根蒂遠瑪瑙枝肥花¶果充世路宜當退一步法門不許自私通
#+END_VERSE
」¶

示明旨¶

#+BEGIN_VERSE
「　荊南風化永昌昌語默行藏讓子強勇猛立身傳正¶脈丈夫豈肯坐偏傍錄傳天下祖燈定德布十方世¶業長惟有當陽一著好落花流水自馨香
#+END_VERSE
」¶

示璽旨¶

#+BEGIN_VERSE
「　上上根機占步高法門興盛且雄豪清規端正人天¶仰戒德精嚴祖佛褒赤足兒郎行密行白頭老漢不
<pb:KR6q0583_J_014-0983b>¶辭勞郢州景邑物生色出箇金毛獨占鰲
#+END_VERSE
」¶

示滄璣¶

#+BEGIN_VERSE
「　頭陀幾次化娑婆曾記拈花事也麼近日鋒鋩渾厚¶少將來法道太㦰多胸含萬卷休輕訊目顧千行莫¶妄吪養德存仁時節到任從海宇唱高歌
#+END_VERSE
」¶

示參石¶

#+BEGIN_VERSE
「　恰恰無心得上風量天尺子不同弓達磨本是西方¶祖臨濟無非東土公借手拈香為後學轉肩挑擔接¶當雄峨眉凡聖交參地玉石金沙各不同
#+END_VERSE
」¶

示普拙¶

#+BEGIN_VERSE
「　聲名播在祖師基天下宗風無二施奮志莫忘授手¶日傾心行道兩光熹波平風息可垂釣月朗山青任¶展眉架上金雞催早醒簷前靈鳥噪春枝
#+END_VERSE
」¶

示揮印¶

#+BEGIN_VERSE
「　奮志來參是必誠恨能得法疾時興冰心一刻忘奇¶路窮骨暫時思艮庚冷淡家風常寂靜諠譁世界幾¶播驚榮華富貴前修定幾箇石崇財帛星
#+END_VERSE
」¶

示慧眼¶

#+BEGIN_VERSE
「　法門總要立端地理正情真人敢叱缺德鮮能慢出¶頭全機大用急前趣龜毛小利污清名兔角撐天顯¶妙志道義知恩有幾能冰清玉潔無方譬
#+END_VERSE
」¶

示量洪¶

#+BEGIN_VERSE
「　世事稱心懶向前既叨祖位不同頑法留三藏成宗¶眼名播十方希正傳他是男兒你是漢渠能妙用爾¶能玄大家伸出拿雲手各有神光一洞天
#+END_VERSE
」¶

示念如¶

#+BEGIN_VERSE
「　江頭正好下釣竿莫待金鱗轉下灘把斷要津顯妙¶智放開化路現奇鸞登峰纔算拿雲手下海方知摶¶月端同氣連枝眼孔窄退身一步自然寬
#+END_VERSE
」¶

示輝海
<pb:KR6q0583_J_014-0983c>¶

#+BEGIN_VERSE
「　昔日今朝事不同簷前棲鳥枉張弓擒龍縛虎無渠¶分布霧舒雲有日紅急水灘頭撈皓月孤峰頂上捉¶旋風既無煉石補天手須到芙蓉全始終
#+END_VERSE
」¶

示念萱¶

#+BEGIN_VERSE
「　謾云坐享以稱禪如世功名磨硯穿考試榜中入幾¶號凌煙閣上名高懸祖師法令如王旨豈肯因循緩¶刻延時豐道泰當洪化傳燈正脈誰爭先
#+END_VERSE
」¶

示香林¶

#+BEGIN_VERSE
「　千古宗風誥賜山含情草木盡和顏全機不用輕敲¶打滿面春風化世間無事於心天地闊有求注意過¶重關勤操拄杖摶龍虎那管黃河有幾灣
#+END_VERSE
」¶

示心一¶

#+BEGIN_VERSE
「　在處安身即是家切須休弄兩頭蛇打開明路不前¶進閉卻迷津沒處巴依得始初說的話機關撥轉毫¶無差東方日出已將午急轉頭來看落霞
#+END_VERSE
」¶

示珠林¶

#+BEGIN_VERSE
「　分明好隻畫龍船可恨丹青描未全龍臥雲中纔有¶雨虎行風裏得方圓何妨直入西流水那怕漩歸東¶激泉輕舉籇竿已到岸渡江少欠三文錢
#+END_VERSE
」¶

示古燈¶

#+BEGIN_VERSE
「　走盡天涯難合符一聞聖壽駛奔途進門不道路程¶語出世先言到岸敷祖代相傳頭尾正師親授手的¶規模打開寶藏隨拈取將去人前任展舒
#+END_VERSE
」¶

示興隆¶

#+BEGIN_VERSE
「　雞足名山老比丘劫前種下有根由芝蘭自古不多¶產香水而今太廣流從此印心揚法化佛恩祖德宜¶當酬渡江不許用蘆葉行到其中有扁舟
#+END_VERSE
」¶

示任展¶

#+BEGIN_VERSE
「　倉忙趕到碧璣關攜手同遊獅子山次往勝音留過¶節復歸曲靖卻辭還方知的實為生死纔覺真心求
<pb:KR6q0583_J_014-0984a>¶上攀愍念至誠途遠送預書法偈把心安
#+END_VERSE
」¶

示翀霄¶

#+BEGIN_VERSE
「　脫俗修行奮志高全憑道德伏群豪孤峰晏坐非推¶懶平地施為不厭勞接物句中誠實語利生言下無¶虛褒逢君休說二乘法直指明心越九霄
#+END_VERSE
」¶

示湛清¶

#+BEGIN_VERSE
「　誤入修羅覺出家征袍放下披袈裟了明心地何生¶死脫盡皮毛沒點瑕前為進忠後進孝初能栽茨末¶栽花從今荷得祖師旨生鐵饅頭也教葩
#+END_VERSE
」¶

示越能¶

#+BEGIN_VERSE
「　江西侍從到京都早晚殷勤未放舒情性孤高兼直¶傲心腸潔白更親疏無心戀世來棲洞有意看鸞去¶種梧效古溪邊養滿足出身一日萬全殊
#+END_VERSE
」¶

示松月¶

#+BEGIN_VERSE
「　欣羨情懷道念長深知不把祗園忘志高豈肯落人¶後勢大應當騎象王絕頂孤峰纔顯俊懸崖進步足¶稱強孝師信友大機用自有清名響四方
#+END_VERSE
」¶

示徹通¶

#+BEGIN_VERSE
「　江南江北任舒張吳水安同炎水香若遇赤礄須下¶馬但逢綠柳休乘涼人情嬌態少濃厚世事誇張莫¶當強舉步常防泥裏茨稍能滿載便回鄉
#+END_VERSE
」¶

示雪居¶

#+BEGIN_VERSE
「　生在江南死在川死中得活一莖竿風恬浪靜釣明¶月兔走鳥飛莫妄攀山裏有蹤纔布網水中無影不¶安筌有朝一日因緣至君召王迎懶受宣
#+END_VERSE
」¶

示靜融¶

#+BEGIN_VERSE
「　遍界煙塵沒處藏算來三寶地清涼埋名隱姓趨安¶樂斷愛除貪坐穩航德厚仁慈僧會寶才高志大法¶中王傾心將錄刊流海續脈芳名亙古香
#+END_VERSE
」¶

示含潤
<pb:KR6q0583_J_014-0984b>¶

#+BEGIN_VERSE
「　二諦衡權兩著碁正從忙裏好添錐追風快駿見鞭¶影出穴蛟龍望海施祖令行時無二用紀綱威處豈¶三思世間出世頻收放急斂繩頭莫待遲
#+END_VERSE
」¶

示佛海居士¶

#+BEGIN_VERSE
「　本受靈山懸記來而今應世百般諧王公化作菩薩¶面侯伯教成羅漢胎若遇智人談性理已逢¶聖主論雄才先將諸祖錄歸藏纔顯德禪正眼開
#+END_VERSE
」¶

示永明居士¶

#+BEGIN_VERSE
「　全仁全德忠義真一片冰心無舊新世利世名隨本¶分進忠進孝必恭遵修行之理莫如是慕道工夫無¶過諄看破浮塵空幻境菩薩應化宰官身
#+END_VERSE
」¶

示佛應居士¶

#+BEGIN_VERSE
「　威儀跬步到祗園想甚機謀別有便喝轉狂猿多住¶宅呼回良馬少馳廛現前德布清幽地過後身居化¶樂天莫與眾生結垢網回光返照佛齊肩
#+END_VERSE
」¶

示一念居士¶

#+BEGIN_VERSE
「　向道之心不厭勞筆頭落處有龍潮七通八達孝忠¶貴三界十方仁義豪求壽求榮積德妙悟仙悟佛疑¶情高自從皈敬在三寶一喝當機獨占鰲
#+END_VERSE
」¶

示自靜王居士¶

#+BEGIN_VERSE
「　不明生死須參禪一句話頭無雜繁萬法歸從正念¶上六時仔細看精研看他起處從何起疑情片片打¶成團急追急拶無容處懸崖撒手自如然一朝打破¶疑團子三世諸佛把手連到者裏莫問佛休言仙一¶段光明晝夜昡
#+END_VERSE
」¶

示萬融¶

#+BEGIN_VERSE
「　子孝臣忠理正綱青雲一路有宮商聲名富貴已生¶定造化合符豈問康運至雲開星斗現時來霧揭太¶陽彰瓜甜果熟歸全處元日靈峰乃故鄉
#+END_VERSE
」¶

示灼然
<pb:KR6q0583_J_014-0984c>¶

#+BEGIN_VERSE
「　虛靈曜日最清高千古香名在一朝文曲傍飛群識¶闊紫微正坐眾星朝仁風陣陣迷雲邈德雨飆飆暑¶氣消萬種慈光無可答尋常合十心香燒
#+END_VERSE
」¶

示西傳¶

#+BEGIN_VERSE
「　岱嶽天齊鎮海疆無邊國土來貢香風調雨順萬民¶樂市旺村興四海彰水土俱霑
　天子福物情全仗¶帝王襄地靈人傑般般秀德厚功高事事昌
#+END_VERSE
」¶

示胤兆¶

#+BEGIN_VERSE
「　黃天大道本無私蠢動含情共覺知悟者高飛迷者¶墜智能上進愚能嘻披毛戴角造何業高貴聲名修¶甚的當識前賢勸善語心空及第上天梯
#+END_VERSE
」¶

示宗胤¶

#+BEGIN_VERSE
「　紅福盡時何所依預先想箇退身居三間茅屋神仙¶府一箇蒲團道者基渴飲清泉如玉液饑餐胡栗勝¶黃[卄/(齋-示+貝)]正心頓悟超三界斷盡凡情忘臭軀
#+END_VERSE
」¶

示全慧¶

#+BEGIN_VERSE
「　男兒有智早尋安世事浮漚併不干高閣瓊樓宇宙¶窄孤雲野鶴法身寬三黃五帝名垂永四聖六凡歸¶復還入定比丘多進益出身長者莫疑難
#+END_VERSE
」
<pb:KR6q0583_J_014-0985a>¶

